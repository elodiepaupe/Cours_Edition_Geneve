<div type="sonnet" n="1" xml:id="s1">
   <head>Sonetz</head>
   <lg type="quatrain">
      <l>QVI voudra voyr comme vn Dieu me ſurmonte,</l>
      <l>Comme il m'aſſault, comme il ſe fait vainqueur:</l>
      <l>Comme il r'enflamme, &amp; et renglace mon cuœur,</l>
      <l>Comme il reçoit un hõnneur de ma honte.</l>
   </lg>
   <lg type="quatrain">
      <l>Qui voudra voir une ieuneſſe prompte</l>
      <l>A ſuivre en vain l'obiect de ſon malheur,</l>
      <l>Me vienne voir: Il voirra ma douleur,</l>
      <l>Et la rigueur de l'Archer qui me donte.</l>
   </lg>
   <lg type="tercet">
      <l>Il cognoistra combien la raiſon peult</l>
      <l>Contre ſon arc, quand vne fois il veult</l>
      <l>Que nostre cuœur ſon eſclaue demeure:</l>
   </lg>
   <lg type="tercet">
      <l>Et ſi voirra que ie ſuis trop heureux,</l>
      <l>D'auoir au flanc l'aiguillon amoureux,</l>
      <l>Plein du venin dont il fault que ie meure.</l>
   </lg>
</div>